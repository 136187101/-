静夜思
李白

床前明月光，疑是地上霜。
举头望明月，低头思故乡。
-----
春晓
孟浩然

春眠不觉晓，处处闻啼鸟。
夜来风雨声，花落知多少？
----
登鹳雀楼
王之涣

白日依山尽，黄河入海流。
欲穷千里目，更上一层楼。
--
鹿柴
王维

空山不见人，但闻人语响。
返景入深林，复照青苔上。
-----
草
白居易

离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。
--
枫桥夜泊
张继

月落乌啼霜满天，江枫渔火对愁眠。
姑苏城外寒山寺，夜半钟声到客船。
--
宿建德江
孟浩然

移舟泊烟渚，日暮客愁新。
野旷天低树，江清月近人。
